---
{"dg-publish":true,"dg-path":"Jakich wtyczek używam w Obsidian.md","dg-permalink":"obsidian-plugins-2024","permalink":"/obsidian-plugins-2024/","tags":["WeblogPoMo2024","Obsidian"]}
---


**W kolejności alfabetycznej:**

- **[Actions URI](obsidian://show-plugin?id=actions-uri)** - wtyczka służąca do komunikacji pomiędzy programem Obsidian i Actions for Obsidian, który dodaje kilkadziesiąt akcji do Apple Shortcuts.
- **[Advanced URI](obsidian://show-plugin?id=obsidian-advanced-uri)** - do automatyzacji.
- **[Commander](obsidian://show-plugin?id=cmdr)** - do dodawania komend w niemal każdym miejscu w Obsidianie jako klikalne ikonki.
- **[Dataview](obsidian://show-plugin?id=dataview)** - do analizy danych z notatek.
- **[Digital Garden](obsidian://show-plugin?id=digitalgarden)** - do publikacji moich notatek na tej stronie! Chyba najlepszy i najprostszy sposób. Niestety Obsidian Publish jest bardzo drogi jak na nasze lokalne warunki (prawie 400 zł rocznie). A ta wtyczka nie dość, że jest darmowa, to jeszcze pozwala na zaawansowaną konfigurację i jest prosta w obsłudze.
- **[Game Search](obsidian://show-plugin?id=game-search)** - do tworzenia notatek na temat gier z wykorzystaniem RAWG API. Mógłbym całkowicie z tego zrezygnować, ale jest to wygodne. Planuję jednak spróbować zrobić szablon, który będzie działał podobnie.
- **[Jump to date](obsidian://show-plugin?id=obsidian-jump-to-date-plugin)** - zamiast kalendarza. Wtyczka ta pozwala na otwarcie notatki z danego dnia.
- **[Minimal Theme Settings](obsidian://show-plugin?id=obsidian-minimal-settings)** - dodaje zaawansowane opcje do motywu Minimal, w tym alternatywne palety kolorystyczne. Ja używam Flexoki.
- **[Moviegrabber](obsidian://show-plugin?id=moviegrabber)** - działa podobie jak Game Search. Tworzy notatki na temat filmów i seriali z wykorzystaniem OMDb API.
- **[Plugin Update Tracker](obsidian://show-plugin?id=obsidian-plugin-update-tracker)** - śledzi aktualizacje zainstalowanych wtyczek i wyświetla powiadomienia o nowych wersjach.
- **[ReadItLater](obsidian://show-plugin?id=obsidian-read-it-later)** - dodaje treść strony internetowej do notatki. Jedna z najlepszych wtyczek. Używam jej tak często, że wolę skopiować link do jakiegoś artykułu i przeczytać w Obsidianie.
- **[Shortcut Launcher](obsidian://show-plugin?id=obsidian-shortcut-launcher)** - za jej pomocą można uruchamiać Skróty bezpośrednio z Obsidiana. Jeszcze poznaję jej możliwości, bo ma ich bardzo dużo.
- **[Style Settings](obsidian://show-plugin?id=obsidian-style-settings)** - wtyczka do zmiany opcji w motywach.
- **[Templater](obsidian://show-plugin?id=templater-obsidian)** - bardzo zaawansowana wtyczka do obsługi szablonów. W przeciwieństwie do wtyczki wbudowanej (Templates), która ma tylko 3 opcje, ta wspiera ich bardzo dużo: tytuł, daty, skrypty, automatyczne przenoszenie notatek, pole wprowadzania tekstu, pole wyboru, a to tylko niektóre.

## 3 wtyczki, bez których nie wyobrażam sobie używania Obsidiana

- **Daily Notes** - wtyczka wbudowana, która pozwala na tworzenie tzw. notatki codziennej. Cały mój workflow w tym programie opiera się na notatkach codziennych! Można to co prawda robić ręcznie, ale ja sobie tego za bardzo nie wyobrażam.
- **Templater** - mam kilkadziesiąt szablonów, z czego większość wykorzystuje funkcje dostępne tylko w tej wtyczce.
- **Dataview** - za jej pomocą tworzę podsumowania i analizuję dane z notatek.

## Wtyczki, których już nie używam

- **Calendar** - kiedyś używałem, ale jest już od dawna nieaktualizowana i zawiera sporo błędów.
- **QuickAdd** - po kilku miesiącach stwierdziłem, że tak naprawdę jej nie potrzebuję. Po jej odinstalowaniu problemy z Obsidianem na telefonie zniknęły.
- **Day Planner** - nie potrzebuję kolejnego kalendarza w notatkach.
- **Periodic Notes** - też już długo nieaktualizowana i zawiera dużo błędów. Wolę wtyczkę wbudowaną.
