---
{"dg-publish":true,"dg-path":"Jakie strony warto mieć na swojej stronie internetowej.md","dg-permalink":"website-setup-2024","permalink":"/website-setup-2024/","tags":["WeblogPoMo2024"]}
---


Zainspirowany przez [R Scott Jones](https://rscottjones.com/pages-you-should-have-on-your-personal-website/) postanowiłem dziś zaktualizować swoją stronę internetową. Dodałem do niej kilka istotnych informacji na dedykowanych stronach.

Każda strona zawiera opis, ale z mojej perspektywy. Klikając na tytuł danej strony zobaczysz, jak to wygląda u mnie.

## [[weblog/pages/about\|about]]

Jest to strona, na której krótko opisałem kim jestem z kilku perspektyw. Bardzo rzadko aktualizowana, praktycznie wcale, bo informacje na niej zawarte raczej się nie zmieniają.

## [[weblog/pages/archive\|archive]]

Jest to strona zawierająca archiwum moich wpisów na bloga lub notatek (w zależności gdzie to czytasz), w kolejności chronologicznej, od najnowszych do najstarszych. U mnie jest ona aktualizowana automatycznie, to znaczy, że wpisy od razu pojawiają się na liście.

Widziałem tą stronę u zaledwie kilku innych twórców, sam nie wiem czemu nie jest bardziej popularna.

## [[weblog/pages/blogroll\|blogroll]]

Na tej stronie znajdują się linki do innych twórców, których treści konsumuję regularnie i polecam. Też nie jest zbyt popularna. U mnie w trakcie budowy...

## [[weblog/pages/colophon\|colophon]]

To swego rodzaju zbiór informacji o danym dziele. Można powiedzieć, że jest to swego rodzaju metryka wydawnicza, gdzie można przeczytać gdzie, jak i przez kogo dane dzieło powstało.

W moim przypadku na tej stronie są zawarte informacje o... stronie. A konkretnie o tym jak jest zbudowana.

## [[weblog/pages/contact\|contact]]

Na tej stronie można się dowiedzieć jak się ze mną skontaktować. Też raczej rzadko aktualizowana.

## [[weblog/pages/follow\|follow]]

W odróżnieniu od poprzedniej strony, ta zawiera informacje gdzie jeszcze można mnie znaleźć (i ewentualnie obserwować). Jest częściej aktualizowana, bo kolejne źródła mogą się sukcesywnie pojawiać lub zmieniać z czasem.

## [[weblog/pages/ideas\|ideas]]

Strona, na której dzielę się swoimi różnymi pomysłami i dziwnymi przemyśleniami. *W trakcie budowy*.

## [[weblog/pages/interests\|interests]]

Strona, na której dzielę się swoimi zainteresowaniami. Jest to coś zupełnie innego, niż informacje zawarte na stronie [[weblog/pages/about\|about]], bo cały czas dochodzą nowe rzeczy i wszystko może się zmieniać lub ewoluować.

## [[weblog/pages/now\|now]]

Jest to chyba najciekawsza strona z jaką się spotkałem. Uwielbiam przeglądać katalogi tych stron, takie jak np. [now garden](https://now.garden/), gdzie dowiaduję się co robią inni.

U mnie można się dowiedzieć jakie treści aktualnie konsumuję, czy nad czym pracuję. Ogólnie czym się teraz zajmuję i na czym się skupiam w danym momencie.

Widziałem, że niektórzy to automatyzują, ale ja wolę wpisywać tam informacje ręcznie, bo wtedy można przemyśleć, czy coś jest warte teraz mojego czasu.

## [[weblog/pages/privacy\|privacy]]

Strona, na której powinny znaleźć się informacje o sposobach dbania o prywatność użytkowników. Najlepiej, aby było to napisane prostym i zrozumiałym językiem, nawet dla osób nietechnicznych.

U mnie są te informacje, chociaż żadnych danych nie zbieram.

## [[weblog/pages/save\|save]]

Na tej stronie dodałem kilka linków do produktów, których używam. Niektóre z nich są afiliacyjne.

## [[weblog/pages/support\|support]]

Na tej stronie można znaleźć sposoby na wsparcie mojej działalności.

## [[weblog/pages/uses\|uses]]

Druga zaraz po [[weblog/pages/now\|now]] bardzo ciekawa strona. Są tam informacje o praktycznie wszystkim, czego używam. Planuję też rozszerzyć informacje tam zawarte o sposoby używania danej rzeczy.
