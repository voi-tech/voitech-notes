---
{"dg-publish":true,"dg-path":"posts/Jakiego motywu kolorystycznego używam w Obsidian.md","dg-permalink":"obsidian-theme-2024","permalink":"/obsidian-theme-2024/","tags":["WeblogPoMo2024"]}
---


Obsidian to niesamowity program, gdzie nawet motyw kolorystyczny ma dodatkowe opcje, rozszerzające jego możliwości.

Używam motywu **Minimal Theme**. Jest to najczęściej pobierany motyw i nie bez powodu. Co ciekawe został stworzony przez człowieka, który później został zatrudniony w Obsidian jako CEO! Można więc być pewnym, że ten motyw ani niczego nie zepsuje, ani nie będzie w tyle z aktualizacjami.

## Co wyróżnia ten motyw

Przez lata używania Obsidiana oczywiste jest, że testowałem przeróżne motywy. Zacząłem właśnie od **Minimal Theme**, ale miałem też styczność z *LYT Mode*, *Cybertron*, *80s Neon*. Żaden jednak nie oferował opcji domyślnie dostępnych w **Minimal Theme**.

- **Minimal Theme Settings** - dedykowana wtyczka rozszerzająca możliwości motywu.
- **Alternatywne schematy kolorów** - czyli tak naprawdę inne motywy kolorystyczne w ramach jednego.
- **Checkbox icons** - czyli dodatkowe ikonki checklisty.
- **Wsparcie dla wielu wtyczek** - np. *Dataview*, gdzie można zmienić sposób wyświetlania tabeli (lub listy) na bardziej atrakcyjny.
- **Style Settings** - wtyczka umożliwiająca zmianę setek różnych opcji w ramach tego motywu.

## Jak używam tego motywu

Korzystam z tego motywu w wersji **Flexoki**. Dodatkowo mam włączone następujące opcje w ustawieniach wtyczki Style Settings:
- **Highlight active line** - czyli aktywna linia (paragraf) jest podświetlona.
- **Hide properties heading** - czyli tytuł *Properties* jest ukryty.
- **Cursor style > Pointer** - czyli kursor po najechaniu na element interaktywny zmienia się w *rączkę*, tak jak jest domyślnie na MacOS.

Dodatkowo można włączyć naprawdę dużo innych opcji, jak np. kolorowe nagłówki, ale ja lubię prostotę, więc mam to wyłączone.

## Czcionki

W ustawieniach wyglądu można też zmienić czcionkę na inną, zainstalowaną w systemie. Ja w ten sposób zmieniłem czcionkę tekstu na *Atkinson Hyperlegible*, a czcionkę o stałej szerokości na *JetBrains Mono*.
