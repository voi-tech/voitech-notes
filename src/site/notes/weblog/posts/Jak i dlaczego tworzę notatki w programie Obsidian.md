---
{"dg-publish":true,"dg-path":"posts/Jak i dlaczego tworzę notatki w programie Obsidian.md","dg-permalink":"dlaczego-obsidian","permalink":"/dlaczego-obsidian/","tags":["Obsidian"]}
---


Nie będę tu opisywał czym jest Obsidian, bo to można przeczytać na oficjalnej stronie programu: [Obsidian](https://obsidian.md/). Opiszę tu moje podejście do notowania i aplikacji tego typu oraz co na to wpłynęło.

## Dlaczego Obsidian?

- **lokalne pliki**, dzięki czemu mogę je przeglądać niezależnie od jakiegokolwiek programu;
- **format Markdown**, czyli zaawansowane edytowanie bez odrywania rąk od klawiatury;
- **dostęp offline**, dzięki czemu mogę korzystać z programu bez internetu;
- **wtyczki**, dzięki którym można znacząco rozszerzyć możliwości programu;
- nawet gdyby deweloperzy nagle zrezygnowali z rozwijania programu nadal można go używać!

## Jak korzystam z tego programu?

Pliki porządkuję w folderach o strukturze *PARA*: **Projects** (Projekty), **Areas** of Responsibility (Obowiązki), **Resources** (Zasoby), **Archive** (Archiwum). Używam też *tagów*, ale nie służą mi one do porządkowania, a raczej do późniejszego łatwiejszego szukania. Poza tym notatki zawierają odnośniki do innych notatek.

### Struktura folderów

0. **Index**
	- **assets** - załączniki, np. obrazki czy pliki PDF
	- **scripts** - skrypty, do rozszerzenia możliwości wtyczek
	- **templates** - szablony
1. **Projects** - Projekty, mające datę początkową i datę zakończenia.
2. **Areas** of Responsibility - Obowiązki, które nie mają daty zakończenia, bo trzeba się nimi zajmować cały czas.
3. **Resources** - Zasoby, czyli źródła i inne notatki do ewentualnego wykorzystania w przyszłości.
	- **apps** - notatki na temat aplikacji
	- **categories** - notatki na temat kategorii
	- **clippings** - przechwycone z internetu
	- **games** - notatki na temat gier
	- **items** - notatki o posiadanych rzeczach
	- **movies** - notatki na temat filmów
	- **people** - notatki na temat ludzi
	- **series** - notatki na temat seriali
4. **Archive** - Archiwum, na rzeczy nieaktualne z pozostałych kategorii.
	- **journal** - dziennik, zawierający notatki z konkretnych dni

Ogólnym założeniem systemu *PARA* jest to, że ukończone projekty i nieaktualne notatki trafiają do *Archiwum*. Ja jednak oznaczam takie rzeczy w odpowiedni sposób i nie przenoszę ich między folderami. Jest to strata czasu i niepotrzebne skomplikowanie. Jeżeli projekt jest ukończony, otrzymuje status *finished*, dodawany jako tag. Jeżeli chcę później te projekty wyświetlić w notatce, korzystam z wtyczki *Dataview* i wskazuję odpowiedni status.

Można by było całkowicie zrezygnować z folderów, jednak ja bardzo lubię porządek i dla mnie jest to łatwiejsze. Tą samą strukturę zastosowałem też w *Apple Notes* i *Apple Reminders*, tak samo też prowadzę swój budżet i porządkuję pliki na dysku.

### Motyw i wtyczki

- **Minimal Theme (Flexoki)** - domyślny motyw kolorystyczny, którego używam;
- **Daily Notes** - wtyczka wbudowana, dziennik;
- **Actions URI** - wymagane do działania niektórych skrótów z wykorzystaniem *Actions for Obsidian*;
- **Advanced URI** - wymagane do automatyzacji notatek;
- **Dataview** - do analizy danych z notatek;
- **Day Planner** - wyświetla zaplanowane zadania w widoku dnia;
- **Digital Garden** - łatwe tworzenie bloga z notatek;
- **Game Search** - tworzenie notatek z gier;
- **Minimal Theme Settings** - zaawansowane ustawienia motywu Minimal;
- **Moviegrabber** - tworzenie notatek z filmów i seriali;
- **Plugin Update Tracker** - automatyczne wykrywanie i instalowanie aktualizacji wtyczek;
- **ReadItLater** - zapisuje treść strony internetowej w przystępnej formie;
- **Style Settings** - zaawansowane ustawienia wyglądu;
- **Templater** - zarządzanie szablonami.

### Obsidian Mobile

Korzystam też z tego programu na telefonie, ale raczej poprzez *Apple Shortcuts* + *Actions for Obsidian*, niż z samej aplikacji. Najczęściej tworzę wtedy notatki dotyczące filmów czy seriali, a poważne pisanie wykonuję wyłącznie na komputerze.

Do szybkiego notowania na telefonie używam raczej *Apple Notes*, po czym przenoszę notatki do Obsidiana.

## Porady

- Nie instaluj zbyt wielu wtyczek! Większość z nich nie jest już długo aktualizowana i ma dużo błędów. Staraj się korzystać z domyślnych opcji programu.
- Nie trać czasu na zbyt zaawansowane dostosowanie programu czy korzystanie z zaawansowanych wtyczek, które psują strukturę Markdown. Unikniesz wtedy sytuacji, że nie da się odczytać plików w zwykłym edytorze tekstu.
- Nie twórz zbyt wielu *pustych* folderów. Korzystaj z nich, kiedy nadejdzie taka potrzeba, nie rób nic *na zapas*. Stwórz swój własny system pracy, eksperymentuj, nie kopiuj 1:1 czyjegoś systemu, bo prawdopodobnie u ciebie nie zadziała.
- Nie musisz korzystać z wszystkich wtyczek i opcji programu! Możesz, ale nie musisz. Nie trać czasu na poznanie wszystkich tajników Obsidiana od razu, daj sobie czas i szukaj poradników w razie potrzeby.
